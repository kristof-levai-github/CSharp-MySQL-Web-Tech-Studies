Híres női teniszezők

Stefanie Graf
Stefanie Graf (Mannheim,[2] 1969. június 14. –) egykori világelső, olimpiai arany-, ezüst- és bronzérmes német teniszezőnő, minden idők egyik legjobb teniszezője.

22 egyéni Grand Slam-címet szerzett, nála csak Serena Williams (23) és Margaret Court szerzett többet (24). Pályafutása során összesen 107 WTA-tornát nyert meg, ezzel harmadik az örökranglistán Martina Navratilova (167) és Chris Evert (154) mögött. 1988-ban Steffi Graf megnyerte mind a négy Grand Slam-tornát, és egyéniben olimpiai bajnok is lett: az ő tiszteletére nevezték el ezt a teljesítményt Golden Slam-nek.

Ő volt az első női teniszező, aki úgy tudta egy éven belül megnyerni mind a négy Grand Slamet, hogy azokat három különböző borításon játszották (Roland Garros: salak, Wimbledon: fű, Australian Open, US Open: kemény borítás).

2004-ben a teniszhírességek csarnokának (International Tennis Hall of Fame) tagjai közé választották. 


Gabriela Sabatini
Gabriela Sabatini (Buenos Aires, 1970. május 16. –) visszavonult argentin hivatásos teniszező. Legnagyobb sikere az 1990-es US Openen aratott győzelme. Párosban Steffi Graffal győzedelmeskedtek 1988-ban Wimbledonban. Kétszer diadalmaskodott az év végi WTA Tour Championshipsen is (1988, 1994). Az 1988-as szöuli olimpián ezüstérmet szerzett egyéniben, a döntőben Graf verte meg.

Összesen 18-szor jutott be Grand Slam elődöntőbe, ezek közül viszont csak hármat tudott megnyerni.

2006-ban a teniszhírességek csarnokának (International Tennis Hall of Fame) tagjai közé választották 



Lindsay Davenport
Lindsay Davenport (Palos Verdes, 1976. június 8. –) korábbi egyéni és páros világelső, olimpiai bajnok, visszavonult amerikai profi teniszező.

Három egyéni, három páros Grand Slam-tornát nyert, valamint megnyerte az 1996-os atlantai olimpián a női egyes aranyérmét. 1998-at, 2001-et, 2004-et és 2005-öt is a világranglista élén zárta.

Egyéniben 98, párosban 32 héten keresztül vezette a világranglistát.

2014-ben a teniszhírességek csarnokának (International Tennis Hall of Fame) tagjai közé választották.

Hírességek csarnoka
https://hu.wikipedia.org/wiki/International_Tennis_Hall_of_Fame